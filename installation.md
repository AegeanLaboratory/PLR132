# Εγκατάσταση Dev C++

Το **Dev C++** είναι ένα δωρεάν ολοκληρωμένο περιβάλλον ανάπτυξης (IDE) πλήρους δυνατότητας που διανέμεται βάσει της άδειας GNU General Public License για προγραμματισμό σε C και C ++ .

Για την εγκατάστασή του ακολουθήστε τα εξής βήματα:

- Για την λήψη της τελευταίας έκδοσης μεταβαίνουμε στον ιστότοπο του προγράμματος [εδώ](http://orwelldevcpp.blogspot.com/), όπου μπορούμε να δούμε όλα τα νέα για το πρόγραμμα, ή στον ιστότοπο απ όπου μπορούμε να κατεβάσουμε απευθείας το πρόγραμμα [εδώ](https://sourceforge.net/projects/orwelldevcpp/).
- Το αρχείο θα κατέβει στον φάκελο «λήψεις» ή «Downloads» ή όπου αλλού έχετε εσείς ρυθμίσει τον υπολογιστή σας να αποθηκεύει τα αρχεία που κατεβαίνουν από το internet.
- Στο πρώτο παράθυρο της εγκατάστασης που θα εμφανιστεί θα πρέπει να επιλέξετε τη γλώσσα εγκατάστασης του προγράμματος (επίλεξτε αν επιθυμείτε τα ελληνικά).
- Έπειτα θα επιλέξετε το πεδίο που αναγράφει **Συμφωνώ** χωρίς να χρειαστεί να κάνετε κάποια άλλη αλλαγή (το πρόγραμμα ζητάει να αποδεχτείτε την άδεια χρήσης).
- Στη συνέχεια το πρόγραμμα ζητάει τα στοιχεία τα οποία θα εγκαταστήσει, οπότε τσεκάρετε τις επιλογές που εμφανίζονται στην εικόνα και πατήστε το πεδίο που αναγράφει **Επόμενο** (μη ξεχνάτε να τσεκάρετε την επιλογή **TDM-GCC 4.9.2 compiler**).
- Ύστερα το πρόγραμμα ζητάει να δηλώσετε το φάκελο στον οποίο θα γίνει η εγκατάσταση (βάζοντας το στο πεδίο που εμφανίζεται στην εικόνα) και επίλεξτε το **Εγκατάσταση**.
- Επιλέγοντας το **Εγκατάσταση** θα ξεκινήσει και θα ολοκληρωθεί η εγκατάσταση, στο τέλος της οποίας θα εμφανιστεί αντίστοιχο μήνυμα και προτροπή για να ξεκινήσει η εφαρμογή, οπότε και το επόμενο βήμα είναι να επιλέξετε το κουμπί **Τέλος**.
- Κατά την πρώτη εκτέλεση της εφαρμογής θα εμφανιστεί πλαίσιο διαλόγου το οποίο θα σας ρωτήσει για τη γλώσσα εμφάνισης του προγράμματος (επιλέξτε αν επιθυμείτε τα ελληνικά) και έπειτα πατήστε **Next**.
- Αμέσως μετά θα εμφανιστεί ένα πλαίσιο που θα ρωτήσει για τις παραμέτρους του περιβάλλοντος (επιλέγετε με δική σας αισθητική πρωτοβουλία) και αποδέχεστε πατώντας **Next**.
- Η εφαρμογή πλέον έχει εγκατασταθεί και πρέπει να λειτουργεί κανονικά επιλέγοντας το κουμπί **ΟΚ**.
